
H3 CONTRA RUFINUM. —- ADMONI'I‘IO. 4η
455 IN LIBROS CONTRA RUFINUM ADMONITIO.
1. Dissensionis Hieronymum inter ac Ruﬁnum longe notior historia est, quam nostra explicatione ut
indigeat. Causa mali tanti Latina versio librorum Origenis περὶ Ἀρ χῶν fuit, quam presbyter Aquileiensis
sublesta utique ﬁde, elaboravcrat Roma: circa annum 398. Nam ut Origeniani dogmatis venena, sub-
dolze interpretationis fuco oblita, Latinis auribus tutius pmpinaret, prmfationem operi praeﬁxit, in qua
Hieronymum ﬁguratis laudibus praedicabat, veluti Adamantii opinionum fautorem, suasque sententia:
socium: ipsum vero librum ab ascriptis erroribus expurgatum opera sua jactabat. Sed cum multa
essent adhuc qua: Christianas aures moverent, et minus catholice dicta existimarentur, Pammachius et
Oceanus Hieronymo auctores fuerunt ut germanam ipse ejus libri interpretationem vulgaret, nequaquam
dissimulatis erroribus, quo se manifesto proderent; purgaretque adeo suspicionem favoris in Origenem
ab aemulo injectam, ne si criminantem convincere diﬁ'erret, consentire illi videretur. S. Doctor, datis
primum Ruﬁno litteris, amice conquestus est: deinde anno 400 Origenis ipsum librum ita ad ﬁnem
vertit, ut haereses statim innotescerent: deditque una epistolam, in nostra recensione 84, Pammachio
et Oceano, in qua calumniam omnem a se longe amovet, quove animo legerit aliquando, aut laudarit
Origenem absque pietatis periculo exponit Hinc porro ingens in Ecclesia incendium exortum est; nam
Ruﬁnus Apologiam pro sua ﬁde ad Anastasium papam scribere compulsus, non tam pro se nisus est
satisfacere, quam in sui defensionem novas Hieronymo calumnias struere. Tum recrudescente in dies
magis inimicitiae vulnere, tres Invectivarum libros anno insequenti sive 401 in S. Doctorem procudit:
quibus ille nondum lectis, sed tantum ex ore amicorum ex parte auditis, respondet tribus hisce Apologe-
ticis libris : quos ad annum 402 refero ex duobus ipsiusmct Hieronymi testimoniis. Alterum circa ﬁnem
primi libri, ubi post biennium se scribere profitetur, ex quo edito brevi libello, praeconiis Ruﬁni respon-
derat: brevis enim libellus iste ipsa est ad Pammachium laudata epistola 84, quae ad annum spectaHOO.
Alterum post medium ιι libri, ubi se ante annos ferme decem scripsisse de Itlustribus viris dicit: comper-
tum nempe est omnibus, anno 392 prodiisse librum illum, hosque adeo initia ratione anno 402 ascri-
bendos esse. Eorum porro summa est hujusmodi : In primo interpretationem suam multis argumentis excu-
sat sibique diluit objecta crimina: altero Apologiam Ruﬁni ad papam Anastasium missam exagitat:
tertio denique ejusdem Ruﬁnilitteris sibi cum Invectivarum codice missis respondet.
2. Nunc quid a nobis in illis recudendis praestitum sit, explicemus. Primo Ruﬁni Invectivas, quas e
regione Hieronymianae Apologia: in adversa columna continenter P. Martianseus apposuerat, loco movi-
mus, et Hieronymianis ipsis subnectimus. Neque enim ex ordine sententiae sententiis respondent, aut
ubi in una columna aemulus calumniam intentat, 456 in altera criminis dilutio est: sed e contrario al-
ter proutlibet suo stomacho inservit et velitatur: alter'non lectis contra se libris, sed vulgo intellectis
criminationibus occurrit. Quare prteposteram Martianaai curam nemo non improbavit, natam ad crean-
dum lectori laborem, ipsumque S. Doctoris contextum singulis paginis intercipiendum. Secundo cum sit
utile studiosis et commodum, authentica monumenta, quae scriptis auctoris quem exornas, occasionem
dederunt, vel quae ab ipso auctore impugnantur, scriptis iisdem annectere, nos huc adscivimus primo
Ruﬁni libellum illum, sive Apologiam, aut confessionem ﬁdei, quam ad papam Anastasium misit, et
quam Hieronymus toto secundo libro confutat: deinde ipsam quoque Anastasii super nomine Ruﬁni
epistolam, quam illi toties tem alibi, tum maxime hisce in libris ingerit S. Doctor. Hactenus in eum
tomum qui aliena ac supposititia complectitur, rejectae sunt: sed in antiquis codicibus, quemadmodum
de veteri Corbeiensi P. Constantius tradit, satis prudenter ipsis apponuntur Hieronymi libris, ejusque
dispositionis doctissimo viro ipse auctor Hieronymus videbatur. Denique lucubrationes omnes pleramque
partem cum antiquis editionibus, unam aut alteram cum vetutissimo Palatino-Vaticano 234 contulimus,
sepe etiam emendamus.
