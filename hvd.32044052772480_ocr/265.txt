
515 s. EUSEB
larium, quibus scriptis qua: Pelagiani discipuli atque in primis leestius clanculum effutierunt mala
dogmata confutabat. His instructus monumentis Hieronymum adiit Orosius, cui etiam de ore quae con-
tra Cwlestium Carthagine peracta fuerant exposuit. Continuo ad vulgi aures haec devenere, pluribusque
Hieronymo, nonnullis etiam Pelagio astipulantibus, obortum dissidium est, quod Joannes Hierosoly-
mitanus, qui primas hzeretico det'erebat, volens compescere, Orosium Hierosolymam accivit, ubi indicta
totius cleri synodo, Pelagio ipso adstante, quid ille ex Africa contra ejus doctrinam advexisset, quibus
iste se tueretur argumentis, exponere jussi sunt. Ut rem brevissime expediam, Pelagius judice usus
suarum partium studioso, suaeque factionis interpretibus, qui Orosii Latine dicta Graece redderent sub-
dola fide, ita synodi judicium evasit, ut periculosam invidiam in accusantem converterit, qui edita
Apologia suspicionem haereseos a se omnem coactus est amovere. ln hac vero Apologia quemadmodum
res gesta est, per singulas partes enarrat Hispanus presbyter, atque in primis tempus designat, quo
ipse consensus Hierosoylmitanus est habitus: septem nempe et quadraginta dies ante primam Eucte-
niorum ejus templi diem. Festum illud teste Nicephoro Πέδιον. lib. vm in diem incidebat Septembris
decimum quartum, unde subducta ratione compertum est synodum habitam exeunte Julio. De anno
nihil est dubium ipsum intelligi quadringentesimum decimum quintum; nam qui hoc anno Bethleem
advenerat Orosius, sub insequentis verni tempus in Africam denuo solvit. Jam vero hoc anno, eo mense,
deque ea synodo loquens, contra Pelagii errorem, quod homo possit mandata Dei sine gratia facile
custodire, si velit, ‹‹ Hoc, inquit, beatus Hieronymus, cujus eloquium universus Occidens sicut ros in
vellus exspectat (multi enim jam haeretici cum dogmatibus suis ipso oppugnante supplosi sunt), in
epistola sua, quam nuper ad Ctesiphontem edidit, condemnavit; similiter et in libro, quem nunc scri-
bit collata in modum Dialogi altercatione confutet. ›› Neque vero dilatum opus in sequentem usque
annum par est opinari, quandoquidem discedenti Orosio, ut ‘diximus, verno tempore, litteras dedit
Hieronymus in nostra recensione 13-5, ad Augustinum perferendas, in quibus ipsum alloquens Hippo—
nensem episcopum num. Ι : « Certe, inquit, et in Dialogo, quem nuper edidi, tua: beatitudinis, ut dignum
fuerat, sum recordatus. ›› Ηοο autem sub tertii libri ﬁnem, atque adeo opere jam absoluto, scripsit, ut
nulli dubium sit exeunti anno quadringentesimo decimo quinto illud esse ascribendum.
3. Contra editos a S. Doctore libros primum Annianus Celedensis, ut vulgo scribitur, diaconus, deinde
Pelagius ipse haud multo post, cum Diospolitanam miserabilem synodum fefellisset, denique Theodorus
Mopsuestenus episcopus, traduntur stylum acuisse. Verum Anniani et Pelagii, non duo, ut communis
fert opinio, sed unum atque idem scriptum, quod collata opera elaboraverint, ex veterum, qui ejus me-
minerunt, testimoniis colligi posse videatur Annianum Pelagii armigerum vocat Orosius: «Stat,
inquit, superbia immanissimus Goliath (Pelagius) habens post se armigerum suum, qui etsi ipse non
dimicat, cuncta tamen aeris et ferri suffragia subministrat. ›› Hieronymus illum, epist. H3, adAuguslz'n.,
dicit α copiosissime pasci, ut alienae blasphemiae verba frivola subministret; υ Gennadius nec nominat
quidem;Pelagii autem scripta haeresi sua: faventia non tacet: contra Sigebertus, qui alios Anniani
libros recenset, quos contra Hieronymum scripserit, non agnoscit. Sed quoque se modo res habeat,
scripta malis auspiciis nata male perdidit sequior aetas. Sanctus Pater ipse dum ea confutare diutius
diﬂ'ert, tandem contempsit, quasi personam suam dedecoret « namiis ineptissimis respondere. ›› Tan-
tum Augustino insinuat melius fore, si hoc ille faceret, « Ne, inquit, compellamur contra haereticnm
nostra laudare. » Porro Theodorum Mopsuestenum prodit Pelagiana: historiae conditor conterraneus
meus Henricus card. Norisius ex his Photii Bibliolh. cod. H7: ‹‹ Lectum est opus Theodori Antiocheni,
qui Mopsuestenus ille episcopus est, ut ex ejus quibusdam epistolis colligimus, hoe titulo, Contra αδδε-
rentes peccare homines natura, non voluntate. Ea disputatio quinque libris absolvitur, quos adversus
Occidentales hac labe infectos scripsit. Inde enim oriundum hmresis hujus auctorem in Orientis modo
regionibus versari, librosque de recens a se excogitata haeresi compositos, ad populares suos in patriam
transmittere narrat, ut jam ibi multos per hanc artem in suam pertraxerit sententiam, integrosque
adeo Ecclesias absurdis illis imbuerit opinionibus. Aram vero illo illorum librorum auctorem, sive nomine,
sive cognomine incertum, appellat. llunc etiam quintum evangelium confinxisse, illudque sein
Eusebii Palaestini bibliothecis reperisse ait: rejecta praeterea divini ac veteris Testamenti versione,
quam Septuaginta interpretes simul convenientes ediderunt, ut et Symmachi et Aquila: aliorumque
interpretatione, prepriam quamdam suam novamque conficere ausum, cum neque Hebraicae linguae, ut
illi, apuero assuevisset, neque mentem S. Scripturae didicisset. Hebraeis tantummodo quibusdam
abjectaa sortis in disciplinam se tradidisse, atque hinc prepriam sibi editionem scribere aggressum. ››
Conviciator haereticus Hieronymum suppresso nomine describere clarius vix potuisset; quod enim
Aramum vocat, non aliunde videtur esse quam quod homo Pannonius degeret in Orientem. Verum
neque hisce libris S. Doctor respondit, imo ne vidisse quidem illos, aut scivisse contra se scriptos
videatur. Rursum non nisi quaedam ex illis supersunt excerpta, quae Marius Mercator contra Augusti-
num scripta arbitratus est, ac Latine a se reddita inseruit Commonitorio.
at. Porro inter cratera, qua: ad Hieronymiani hujus operis augendam pro modulo nostro dignitatem
prastitimus, ipsailla ammonens: ex Mario Mercatore Baluzianac editionis huc duximus transferenda
