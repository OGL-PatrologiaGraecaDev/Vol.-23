
aee CONTRA JOANNEM HIEROSOL. -- ADMONITIO. Μ
mavit, ut ab illo de Ecclesiae communione fuerit ejectus : tametsi cum tota Hierosolymitana Ecclesia
continenter communicarit.
2. Tantos animorum motus Archelaus comes compescere statim initio studuit, condictoque pacis
ineunda: loco, quoniam violatre ﬁdei suspicio discordias peperisset, e singulorum ﬁdeiprofessione inirent
concordiam. Joannes vero, semel atque iterum invitanti ad paciscendum Archelao, modo unam, modo
aliam, levissimas excusationes praatendcns, minime paruit. Sed ad Theophilum 51exandrinum,ut par est
credere, litteras dedit, in quibus illum de ingravescenti discordia certiorem fecit, forte etiam ut
adversarios suos reprehenderet, deprecatus est. Theophilus blande pro eo ac debuit ad Hieronymum
scripsit, deque his quae abs Joanne acceperat, commonefecit, et ad pacem invitavit. Ad quem noster
epistolam 132 in nostra reccnsionne rescribit, in qua pacem ultro se quaerere professus, objecta singilla-
tim diluit, causasque contentionum et violata} fidei legeritin Joannem. Tum laboranti magis ac magis
Ecclesia: succurrere volens Theophilus, Isidorum presbyterum, pietatis aliarumque virtutum fama
notissimum, sed quem Origeniana labes corripuerat, legatum mittit Hierosolymam cum litteris, quibus
componere dissidentes animos studet. Verum malus iste pascis sequester cum advenit Hierosolymam,
legationem suam renuntiavit, commissas tamen litteras reddere Hieronymo noluit, cui quaerenti, Si
legatus es, redde legationis epistolas; si epistolas non habes, quomodo legatum te probatis? respondit
habere se quidem litteras, sed rogatum aJoanne ne redderet: proindeque maluit re infecta discedere,
quam favoris in Origenianas partes tollere suspicionem. Auctor tamen fuit Joanni, ut Apologiam. ad
Theophilum pro sua causa scriberet, ad eamque scribendam operam suam commodavit, ut inquit
Hieron., idem essetet dictator et bajulus litterarum. Itaque Joannes Epiphanii epistola: respondere
dedignatus, Apologiam illam quaquaversus misit, sed potissimum in Occidentem, ut in sui gratiam
maxime Romanorum secerdotum aures praeoccuparet, Revera Pammachius multorum animos in diversa
distractos fuisse scribit ad Hieronymum, aliis Salaminii, aliis Hierosolymitani episcopi causam deten-
dentibus: quibus ipse excitatus, S. Doctorem rogat, ut quid rei sit, exponat. Jam vero hoc libro
Hieronymus illi morem gerit, ostenditque, adeo non Pauliniani fratris, ordinationem causam esse dissi-
dii, sed Origenismi errores Joanni objectos, ut praeterquam quod in Eleutheropolitano territorio, non in
.Eliensi ordinatus est Paulinianus, etiam ante ejus consecrationem, jam Origenis causa Joannem inter
atque Epiphanium fuerit illa altercatio. Origenismum vero ad octo revocat capita, e quibus tria tantum
Apologia illa sua Joannes purgaverit, 1ο nec Filium videre posse Patrem, nec Spiritum, Filium;
2° animas propter peccata e coelo delapsas in corpus esse veluti in carcerem coniectas ; 3° futurum, ut
diabolus resipiscat,et convertatur,et cum sanctis regnet ; 4ο Adamum ct Evam antequam peccarent Corpore
caruisse, qure corpora tunicis pelliceis post peccatum indicantur; 5° carnem nequaquam suscitatum iri,
nosque sexu in resurrectione carituros ; οο paradisum terrestrem allegorice intelligendum ; 7⁸ aquas.
quae super coclos in Scriptura dicuntur, esse angelos, quae subter caelos sunt, daemones ; 8° hominem
per peccatum Dei imaginem amisisse. Hos itaque errores iterum Joanni objicit, ejusque Apologia;
strophas exagitat, ipsum continuo alloquens llierosolymitanum episcopum.
3. Sunt porro, quibus liber iste ab auctore non finitus videatur, quod ea factum de causa putant,
quod eo ipso tempore quo scribebatur, Theophili studio pax inita tandem sit. Verum neque improba-
bile sit opinari, temporum injuria postremam ejus partem, eamque perexiguam excidisse. Ut ut se
res habeat, certe Ruﬁnum latuit isthmc elucubratio, in quam maxime velitari non destitisset in Invecti-
vamm libris. Ex his mirum quantum eruditi viri dissentiunt in assignanda illi temporis epocha : qui
citius anno 393, qui serius 406, attigunt, aliiprout libitum fuit, intermediis annis. Nos ut an. 399, vel
400 consignemus, duobus hisce argumentis persuademur, quae in notis Chronologis Epistolarum jam
proposuimus. Primum est, quod Commentarios in Ecclesiastem, et explanationem Epistolis ad Ephesios
ase ante annos ferme decem concinnatam tradit; quos ut de Commentariis tantum dicamus, circa
annum 390 adornasse idem ipse testatur tum alibi, tum praecipue in eorumdem Praefatione ad Paulam
et Eustochium, ubi, post ferme quinquennium, ex quo Roma evasisset, istud se operis suscepisse, pla-
nissime indicat. llis porro si ferme decem adjunxeris, annus efficitur 399 aut 400. Alterum, quo idem
tempus colligitur, argumentum inde petimus, quod sub Opusculi tinem se dicit ante annos tredecim
Antiochiam celeberrimam urbem deseruisse, ut in agris ac solitudine, adolescentiae deﬂens peccata, Christi
in se misericordiam deﬂecteret. Enimvero, non nisi ab exacto anno 386 hi tredecim supputari ullo modo
possunt, siquidem usque ad superioris 385 Augustum mensem Romae eum constitisse compertum est;
quo tempore cum in Orientem adnavigassct, aliis subinde regionibus peragratis, tum demum substitit
Antiochia: quam urbem ideo se indicat deseruisse, quod in eius Ecclesia, ad quam ob ordinationem
pertinere videretur, cum splendide posset munere sacerdotii defungi, maluit agros ‘ac solitudinem
aeppetere, ut adolescentiae peccata poenitentia deleret. Tredecim ergo annisilli 386 supperadditis, exori-
tur399, autinitium 400, cui magis placet hunc librum ascribere, antequam Isidorus Alexandrinus
presbyter a synodo ejus anni ac loci per Theophilum damnaretur (1).
(1) Vide adnotationem nostram in Praefat. Chronici, ubi de Vincentio S. Patris nostri comite agimus.
